Raccontami di te se hai voglia ancora di parlare
un po' di verità stasera non può farmi male
aiutami così almeno a non dimenticare
la vita che cos'è raccontami raccontami di te
di come riesci a respirare.

Questi giorni soffocati dalla solita allegria
vuoti a perdere sui prati che la gente butta via
questo tempo senza tempo che non ci accarezza mai
dentro a un labirinto di cemento questa fabbrica di eroi!

Raccontami di te da quando mi hai lasciato solo
soffrendo più di me spiccando il volo verso un'altra te
teneramente forte come sei insegnami
a non vergognarmi mai di innamorarmi dell'amore.

Raccontami di te se sei riuscita a perdonare
tuo padre che non c'è non piangere raccontami di te
di come riesci a sopportare.

Questi eterni fallimenti di ogni splendida utopia
la processione dei rimpianti nel freddo dell'ipocrisia
questo vivere aspettando che qualcosa cambierà
in questo indifferente girotondo oltre questa libertà!

Raccontami di te adesso che ti sei sposata
di quanta vita c'è in quel bambino che assomiglia a te
perdutamente bella come sei da questo sogno
non svegliarti mai lo sai quanto ti voglio bene.

La tua felicità è un treno in corsa verso il mare
tu vivila per me amore mio raccontami di te.