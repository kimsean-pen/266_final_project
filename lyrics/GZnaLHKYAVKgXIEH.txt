Zdjąć pancernej maski
Nie potrafi nikt
Zazdrościmy zmarłym
Nieprzyczepności do ludzi i miejsc
Chcę zbierać proporczyki
By zawrócić czas
Ciebie chcę wymadlać znów
Patrząc w niebo nakrapiane milionem gwiazd

Umęczył mnie szum
Zmęczył wszechwiedzący tłum
Chcę jechać do wód
Zażyć ciszy, ziół, spokojnego snu

A na górze w chmurze
Siwobrody Bóg
Patrzy nie be wstydu
Jak się sztandarami, w szale okłada tłum
Chce wrócić kolejno
Do każdego z sześciu dni
Gdy z niczego wszystko
Stworzył, by na powrót wszystko obrócić w nic

Umęczył go szum
Zmęczył wszechwiedzący tłum
Chce jechać do wód
Zażyć ciszy, ziół, spokojnego snu