Amica prudenza
Sorella dimessa
Tienimi lontano dai posti bui
E dalla luce che acceca
Amica prudenza
Avevo 12 anni e una lunga treccia
Conoscevo la vita dei santi
Non la loro folle incoscienza

E ho imparato a naufragare
Senza perdermi nel mare
E ho scoperto che può annegare
Anche chi rinuncia a navigare

Amica prudenza
Sorella dimessa
Proteggimi dal rischio
E dalla mia bellezza
Amica prudenza
Compagna modesta
Coprimi bene le spalle
Dal freddo la sera

E ho imparato a naufragare
Senza perdermi nel mare
E ho scoperto che si può annegare
Anche senza navigare