Mjǫk erum tregt
Tungu at hrœra
Með loptve'tt
Ljo'ðpundara;
Esa nu' vænligt
Of Viðurs þy'fi
Ne' ho'gdrœgt
O'r hugar fylgsni

Esa auðþeystr
þvi't ekki veldr
Hǫfugligr
O'r hyggju stað
Fagna fundr
Friggjar niðja
A'r borinn
ór Jǫtunheimum

Lastalauss
Es lifnaði
A' nǫkkvers
Nǫkkva bragi;
Jǫtuns hals
Undir þjo'ta
Na'ins niðr
Fyr naustdurum

Þvi't ætt mi'n
A' enda stendr
Hreggbarnir
Sem hlynir marka;
Esa karskr maðr
Sa's kǫggla berr
Frænda hrørs
Af fletjum niðr

Þo' munk mitt
Ok mo'ður hrør
Fǫður fall
Fyrst of telja;
þat berk u't
O'r orðhofi
Mærðar timbr
Ma'li laufgat

Grimt vǫrum hlið
þat 's hrǫnn of braut
Fǫður mi'ns
A' frændgarði;
Veitk o'fult
Ok opit standa
Sonar skarð
Es me'r sær of vann

Mjǫk hefr Rǫ'n
Of rysktan mik
Emk ofsnauðr
At a'stvinum;
Sleit marr bǫnd
Minnar ættar
Snaran þǫ'tt
Af sjǫlfum me'r

Veizt ef sǫk
Sverði rækak
Vas ǫlsmið
Allra ti'ma
Hroða va'brœðr
Ef viða mættak
Fo'rk ægis
Andvi'gr mani

En ek ekki
Eiga þo'ttumk
Sakar afl
Við sonar bana;
þvi't alþjo'ð
Fyr augum verðr
Gamals þegns
Gengileysi

Mik hefr marr
Miklu ræntan
Grimt es fall
Frænda at telja
Si'ðan 's minn
A' munvega
ættar skjǫldr
Af li'fi hvarf

Veitk þat sjalfr
I' syni mi'num
Vasa ills þegns
Efni vaxit
Ef randviðr
Røskvask næði
Unz hergauts
Hendr of tœki

Æ le't flest
þat 's faðir mælti
þo'tt ǫll þjo'ð
Annat segði;
Me'r upp helt
Of herbergi
Ok mitt afl
Mest of studdi

Opt kømr me'r
Ma'na bru'ðar
I' byrvind brœðraleysi;
Hyggjumk umb
Es hildr þro'ask
Ny'sumk hins
Ok hygg at þvi'

hverr hugaðr
A' hlið standi
Annarr þegn
Við o'ðræði;
þarfk þess opt
Við þra'gǫrum
Verðk varfleygr
Es vinir þverra

Mjǫk 's torfyndr
Sa's tru'a knegum
Of alþjo'ð
Elgjar galga
þvi't niflgo'ðr
Niðja steypir
Bro'ður hrør
Við baugum selr

Þat 's ok mælt
At mangi getr
Sonar iðgjǫld
Nema sjalfr ali
Ne' þann enn
Es ǫðrum se'
Borinn maðr
I' bro'ður stað

Erumka þekt
þjo'ða sinni
þo'tt se'r hverr
Sǫ'tt of haldi;
Burr 's by'skeyðs
I' bœ kominn
Kva'nar sonr
Kynnis leita

En me'r fens
I' fǫstum þokk
Hrosta hǫfundr
A' hendi stendr;
Ma'ka upp
I' aroar gri'mu
Ry'nnis reið
Re'ttri halda

Si'z son minn
So'ttar bri'mi
Heiptugligr
O'r heimi nam
þanns ek veit
At varnaði
Vamma vanr
Við na'mæli

Þat mank enn
Es upp of ho'f
I' Goðheim
Gauta spjalli
ættar ask
þanns o'x af me'r
Ok kynvið
Kva'nar minnar

A'ttak go'tt
Við geirs dro'ttin
Gerðumk tryggr
At tru'a hǫ'num
A'ðr vinan
Vagna ru'ni
Sigrhǫfundr
Of sleit við mik

Blœtka þvi'
Bro'ður Vi'lis
Goðjaðar
At gjarn se'ak
þo' hefr Mi'ms vinr
Me'r of fengnar
Bǫlva bœtr
Es et betra telk

Gǫfumk i'þro'tt
Ulfs of ba'gi
Vi'gi vanr
Vammi firða
Ok þat geð
Es gerðak me'r
Vi'sa fjandr
Af ve'lǫndum

Nu' erum torvelt
Tveggja ba'ga
Njǫrva nipt
A' nesi stendr;
Skalk þo' glaðr
Go'ðum vilja
Ok o'-hryggr
Heljar bi'ða