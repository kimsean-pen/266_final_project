Vi ska åka på semester, leva livet,
lämna alla vardagliga
och gråa ting bakom oss
Bort från staden, dess avgaser
och horder av folk
för att slutligen hamna
på något sparsmakat resemål
där ironiskt nog samma
societet befinner sig

Men här kan vi ju åtminstone
glömma alla förpliktelser,
ta del av den sociala mångfalden
och fröjdas åt att finnas till,
det är ju trots allt detta
allt går ut på

Vem behöver glädjas åt sig själv
när vi kan skratta åt andra?
Vem behöver ha ett syfte
när det är urvattnat och saknar mening?
Vem behöver säga att "Jag mår bra"
när ändå ytan är det viktiga?

Jo, vi har det ju så bra här bak i bilen

Vi ska alla skratta och dansa ut
i den ljumna sommarnatten
Sista chansen kan vara nu,
vem kan förlita sig på morgondagen
när vi har nuet?

Innan jag åkte, lämnade jag bomber,
där ni känner er som mest trygga
Jag kommer inte tillbaka