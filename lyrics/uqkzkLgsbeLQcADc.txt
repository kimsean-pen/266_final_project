Szárnyal a rengeteg, hajában a hold ül,
Fénye az ablakom, takarómon rezdül
A csillagos égbolt, éji kerék jár
Körbe a ház fölött, százezer év már
Elmúlt és alszom és álmodom egyre,
Zakatol a vaskocsi fel a palahegyre.
Át a mezõkön, túl a kaszálón
Futnak a felhõk, száll a kabátom
A szélben, ó a szélben.

Andezit dolgozik, zúg a sötétben,
Zümmög a széntelep, hunyorog a testben.
Alszom és alszom és álmodom egyre,
Futnak a felhõk fenn dideregve.
Futnak a felhõk, szállok a szélben
Át az idõkön, mint a mesében,
Alszom és alszom és álmodom egyre,
Szalma zizeg, pörög, hull a szememre
A holdból, ó a holdból.