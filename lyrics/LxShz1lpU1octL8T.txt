Felszálló vadludak,
Alkony omlik a nádra.
Vérvörös napfolyam
Zúdul szerte-szerteszét.

Nincs sok erő.
Nincs sok idő.

Édes, édes a múlt,
Hajad közt szél szalad.
Ágyat vet a mindenség,
Lassú, lassú, lassuló.

Édes, édes ez ősz,
Tenyeredben fordul a gőte.
Mosolygó mindenség,
Lassú, lassú, lassuló.

Nincs sok erő.
Nincs sok idő.

Csókod esti nap,
Melegét hozod el a szádban,
Mosolygó mindenség,
Lassú, lassú, lassuló.

Balra a nap nyugszik,
Balra a nap nyugszik.
Jobbra pedig kél,
Jobbra pedig kél.