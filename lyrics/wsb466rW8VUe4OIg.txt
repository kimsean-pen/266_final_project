Verso l'alba avvistammo quella barca malandata
Tracimante di persone che agitavano le braccia
Un carico di tragica speranza
Di vite inscatolate senza alcuna etichetta
Quella sera il nostro mare avrebbe riportato a riva
Anche il resto del composito equipaggio senza vita

Chi governerà questa furia mediatica?
Parole d'autore intrise di dolore
Correte tutti, è in onda il nuovo reality in mondo visione
A cosa servirà l'ennesima visita
Di maghi e onorevoli, di sua maestà?
E piangitori in posa che si disperano per tre euro l'ora

E malgrado sapessero di commettere reato
Di comune accordo i pescatori tesero la mano
In barba ad ogni amara conseguenza
Seguirono la voce della propria coscienza
Quella sera il nostro mare avrebbe riportato a riva
Mappe, foto di famiglia, stracci e una scarpetta bianca

Chi governerà questa furia mediatica?
Parole d'autore intrise di dolore
Non fatevi sfuggire questo nuovo show sensazionale
A cosa servirà l'ennesima visita
Di cortesia e formale solidarietà?
Su venghino signori ad ammirare il circo degli orrori

Chi governerà questa furia mediatica?
Parole d'autore intrise di dolore
Carnevale ha in serbo un nuovo carrozzone di promesse vane