A banda a völgyből érkezik.
Hátizsák, fullcap, BMX.
Nyomunkban mindenhol lángoló
Kukák, szétbombázott parkoló.

A lényeg, hogy mindenki legyen kész.
After van, cuccozós, medencés.
Arcokat suliból ismered.
Tetovált, deszkás istenek.

Hibiszkuszmintás atléta.
Hullámzik velünk a tapéta.
Valaki terrormaszkokat,
Meg ingyen kokszot osztogat.

A spuritól megjött az ihletem.
Rivotrilt rendelünk deepweben.
Zsibbad a nyárvégi éjszaka,
Mint egy leszedált frontális lebeny.

A csapattal csapatjuk itt orrba-szájba.
A sütitől mindenki mattra van rakva.
De fullra, mint az Alíz Csodaországban,
A Szív Királynője tart minket is sakkban.

Narancs neon fény,
Kalasnyikov, krizantém,
Parancsikon Garancsi tón
Ki más lehet? Csakis én.

Narancs, neon fény.
Veszett kutyák, karantén.
Parancsikon Garancsi tón
Ki más lehet? Csakis én.

A magánhangzók is részegek.
Ferdén áll rajtuk az ékezet.
Féknyom a szétázott gyepen.
Most az embered jött, vagy az emberem?

Lámpák, friss kannabisz tövek.
Zöld leguán nyelvet öltöget.
A garázsban lelakott Cadillac.
Szokásos, kedd esti idillek.

Bedobjuk ezt is, bármi lesz,
Míg mindenki sugárban hányni kezd.
A távolban jelzőrakéták
Vörösre festik az éjszakát.

A nyár szaglászik a szemétben.
Fényszóró villan a szemében.
Hosszú árnyéka átszalad
A kodein-fehér fák alatt.

A csapattal csapatjuk itt orrba-szájba.
A sütitől mindenki mattra van rakva.
De fullra, mint az Alíz Csodaországban,
Az Szív Királynője tart minket is sakkban.

Narancs neon fény,
Kalasnyikov, krizantém,
Parancsikon Garancsi tón
Ki más lehet? Csakis én.

Narancs, neon fény.
Veszett kutyák, karantén.
Parancsikon Garancsi tón
Ki más lehet? Csakis én.