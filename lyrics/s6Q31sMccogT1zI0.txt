Minden ideám lopott mondat,
minden gondolatom rég
lejátszott film, ami megfeketít.
Bennem minden mástól eltanult,
valótlanra épített híd,
és a mélybe taszít.
Egy ingyenélő álomevő, egy
jövő nélkül ébredő ember lettem,
míg önmagam kerestem.
Akinek minden törekvése megfakult,
és önmaga ellen fordult minden tette,
ami megsebezte.
Te vagy a súly, ami húz,
ami elnyeli mindenem.
Te vagy a sors és a vég,
a fekete részem!
Én a térítés nélkül megehető, olcsó
alamizsnával megelégedtem, ha éheztem.
Ha tükröt adtok, eldobom, mert
nem akarom, hogy újra meg újra
a szemembe nézzen.
Tovább ne mérgezzen!

Te vagy a súly, ami húz,
ami elnyeli mindenem.
Te vagy a sors és a vég,
a fekete részem!

Takarodj innen, fekete részem!
Takarodj belőlem, fekete részem!
Takarodj innen, fekete részem!

Te vagy a súly, ami húz,
ami elnyeli mindenem.
Te vagy a sors és a vég,
a fekete részem!