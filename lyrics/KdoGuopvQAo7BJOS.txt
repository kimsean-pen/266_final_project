Alice nella stanza chiusa restava
Senza sorridere più
Le sembrava mancare da sempre qualcosa
Per sentirsi speciale
Il ragazzo dagli occhi di perla indagava
Senza capire perché
Così un giorno le disse, dritto negli occhi
"Dimmi che posso fare"
"Guarda nel blu e arriva lassù e portami un grammo di nuvole"
Lui mise due ali sotto le mani
"Tornerò con quello che vuoi tu"

La città si fece piccola in fondo agli occhi suoi blu
Lei restò immobile a guardare dalla finestra
Sola e con un gatto blu

Alice non era ancora felice
Voleva ancora di più
Il ragazzo dagli occhi di perla le disse
"Cos'altro potrei fare?"
"Guarda più in alto e arriva lassù, e portami un pezzo di blu"
Poi lui la guardò, le disse
"Va bene, tornerò con quello che vuoi tu"

La città si fece piccola in fondo agli occhi suoi blu
Lei restò immobile a guardare dalla finestra
Sola e con un gatto blu
Blu

Alice sorrise, ma solo un minuto
Poi tutto tornò come prima
Manca sempre un minuto a un sorriso infinito
Potrebbe accadere anche a te

La città si fece piccola in fondo agli occhi suoi blu
"Goodbye mia dolce meraviglia, io volo più in alto del blu"
Lei restò per sempre lì a guardare dalla finestra
Sola e con un gatto blu
Blu
Blu