Tota la música en català

Viasona té indexats 4.011 grups, 9.764 àlbums i 73.963 cançons

IniciGrupsTxarangoEl cor de la terraUna lluna a l'aigua

Una lluna a l'aigua

Txarango

LLETRA

Vine'm a buscar, vine a robar-me l'aire.
Vine aquí, balla amb mi, balla com una lluna a l'aigua.

Busco el batec de la terra,
de la teva pell amb la meva,
la vida que passa a través nostre.
Busco dins teu els vaixells enfonsats dels dies.

Busco la clau del teu regne amb les cançons.
Vull descobrir-te amb tot el cos.
Arribar-te a la boca, robar-te l'aire
i tremolar tots dos com una lluna a l'aigua.

No vull veure't, vull mirar-te.
No vull imaginar-te, vull sentir-te.
Vull compartir tot això que sents.
No vull tenir-te a tu: vull, amb tu, tenir el temps.

Vine'm a buscar, vine a robar-me l'aire.
Vine aquí, balla amb mi, balla com una lluna a l'aigua.
M'agrada perquè ets rebel, perquè balles, perquè vibres.
M'agraden els teus ulls cansats
d'haver-se passat la nit entre llibres.

Jo vull llegir-te amb els dits.
Vull sentir-te la pell encesa.
Vine i arranca'm aquest plor del pit.
Vine a treure'm la roba de la tristesa.

No vull veure't, vull mirar-te.
No vull imaginar-te, vull sentir-te.
Vull compartir tot això que sents.
No vull tenir-te a tu: vull, amb tu, tenir el temps.

Vine'm a buscar, vine a robar-me l'aire.
Vine aquí, balla amb mi, balla com una lluna a l'aigua.

Crema Barcelona i la lluna ens mira quan de nit delira la ciutat.

Puja la música. La sala crida.
Som una bala a la deriva, tenim foc a la sang.
Puja la música. Crema la vida. Vine'm a buscar.