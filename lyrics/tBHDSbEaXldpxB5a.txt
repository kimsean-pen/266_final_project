Pragnę Cię...
Od początku stworzenia...
Czuję głód kolejnego spełnienia...
To raj.

Czekam już
W zawieszonej pod morzem gwiazd
Sieci słów w których płonie najświętszy blask.
Blask.
Blask.

Ta sieć jest moją grą
Zawieszona sobie w Piekło-Raju
Czeka też Ciebie
Więc leć.
Prosto w nią
Ufając, że odnajdziesz swoje szczęście w tym pajęczym niebie
Chcę brać
I srebrną nicią oplotę bezlitośnie twoją małą duszę
Wyssać do cna i wić
Z rozkoszy, bo nie możesz mi odmówić gdy tak bosko kuszę
Słodko kuszę.
Bardzo kuszę.
Niecnie kuszę.
Duszę...

To nić, którą ja
Tak misternie wciąż zaplatam tu od lat dla Ciebie
To sieć, w którą Ty
Bez wahania wlecisz wierząc, że odnajdziesz Boga w moim niebie
To nic, że z jadu żmij, splecionych wokół oczek sieci jest tak wiele
Chcę pić
Więc leżąc śnij
Na szeroko rozpostartych wiary skrzydłach mój mały aniele

Pomiędzy niebem, a piekłem
W rozwieszonej przez siebie w obsesji pragnienia sieci zła...
Trwa.
Między krzykiem, a szeptem
Rozdzierane co chwilę wybuchem sumienia nici kłamstw...
Tka.
Między żarem, a ciepłem
Niekończącego się głodu dotyku spełnienia, choć wybór wciąż.
Ma.
Pomiędzy głodem,
a dzieckiem rozerwanym na strzępy morderczą naturą jest...

.et ne nos inducas in tentationem. sed libera nos a malo...