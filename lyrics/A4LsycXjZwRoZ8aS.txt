Per te mi spoglierei
col gesto più segreto
con l'intima certezza
che ora siamo in due
e ti racconterei
di tutto il mio passato
quello dove non hai camminato
quello che un giorno sarai

per te io ruberò
ogni colore al cielo
dipingerò i miei piedi
e ti raggiungerò
per lasciare una traccia e un sentiero
che mi riporti da te

e non avrò paura di volare in alto
e disegnando un arco mi ritroverò
sulle tue ali grandi che mi prenderanno
come si appoggia un fiore sopra un ramo
come un rumore muore e poi silenzio c'è

io mi trascurerei
se non ti avessi accanto
mi sentirei incompleta
in compagnia di me
sono un libro interrotto e incompiuto
da sempre in attesa di te

e non avrò paura di volarti accanto
e disegnando un arco mi ritroverò
sulle tue mani grandi che mi salveranno
o ti dirò soltanto che ti amo
e tu sarai la cura per rinascere

e non avrò paura di volerti accanto
e con un lungo salto mi ritroverò
sulle tue ali grandi che ci porteranno
fino a una luce pura da dividere

restituiremo insieme
ogni colore al cielo
al cielo il suo colore
a noi bastiamo noi