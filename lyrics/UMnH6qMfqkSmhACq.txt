Certe cose fanno male
Mica le puoi trattenere
Non c'è modo di cambiare quello che non ti va bene
Dicono che con il tempo tutto quanto passa
Ma quand'è che passa?
Perché non mi passa
E ricordo proprio adesso
Ogni volta che ridevi
Ogni volta che per strada ti fermavi e litigavi
Con la gente che agli incroci ti suonava il clacson

Nonno mi hai lasciato dentro ad un mondo a pile
Centri commerciali al posto del cortile
Una generazione con nuovi discorsi
Si parla più l'inglese che i dialetti nostri
Mi mancano i tuoi fischi mentre stai a pisciare
Mi manca la Livorno che sai raccontare
Stasera chiudo gli occhi ma non dormirò
Non dormirò, non dormirò
Stasera chiudo gli occhi ma non dormirò
Non dormirò e non lo so

Quanto è bella la campagna
E quanto è bello bere vino
Quante donne abbiam guardato
Abbassando il finestrino
La ricchezza sta nel semplice, semplice
Nel semplice sorridere in un giorno
Che non vale niente

Sembra un po' il secondo tempo
Di una finale da scordare
Come un taxi alla stazione
Che non riesci a prenotare
Siamo ostaggi di una rete che non prende pesci
Ma prende noi

Nonno sogno sempre prima di dormire
Cerco di trovare un modo per capire
Corriamo tra i sorrisi dei colletti giusti
Ma se cadiamo a terra poi son' cazzi nostri
La vita adesso è un ponte che ci può crollare
La vita è un nuovo idolo da scaricare
Stasera chiudo gli occhi ma non dormirò
Non dormirò, non dormirò
Stasera chiudo gli occhi ma non dormirò
Non lo so

E quindi
Mi tengo stretto addosso i tuoi consigli
Perché lo sai che qua non è mai facile
Per chi fa muso contro, ancora
E quindi
Per ogni volta che vorrò sentirti
Chiuderò gli occhi su questa realtà

Nonno mi hai lasciato dentro ad un mondo a pile
Una generazione che non so sentire
Ma in fondo siamo storie con mille dettagli
Fragili e bellissimi tra i nostri sbagli

Mi mancano i tuoi fischi mentre stai a pisciare
Mi manca la Livorno che sai raccontare
Stasera chiudo gli occhi ma non dormirò
Non dormirò, non dormirò
Stasera chiudo gli occhi ma non dormirò
Non dormirò, non dormirò
Stasera chiudo gli occhi ma non dormirò
Non dormirò e non lo so