Jos et sinä enää minusta piittaa
tuulet kääntyy luoteeseen
Jos et sinä enää minua kaipaa
joudun yksin vuoteeseen

Peiton käärin rullaksi
sen asettelen viereeni
kuvittelen että siinä oot
Aamuyö niin lohduton
sängyssäni yhä on
peitto untuvilla täytetty

Jos et sinä enää minua tahdo
olen kylmä ja kivinen kaivo
Piha ilman sadettajaa
sitä minä olen jos sua en saa
Jos et sinä enää minua huoli
olen puu jonka salama nuoli
Palanut ja revitty maa
sitä minä olen jos sua en saa

Jos et sinä enää minusta täyty
viikko vaihtuu seuraavaan
Jos et sinä enää minua toivo
joudun yksin tiskaamaan

Vastaan vaikka kysy et
siirrän puhtaat lautaset
kuivauskaappiin alahyllylle
Aamupäivä laahustaa
täytyy iltaan taluttaa
ja laittaa niinkuin vanhus nukkumaan

Jos et sinä enää minua tahdo
olen kylmä ja kivinen kaivo
Piha ilman sadettajaa
sitä minä olen jos sua en saa
Jos et sinä enää minua huoli
olen puu jonka salama nuoli
Palanut ja revitty maa
sitä minä olen jos sua en saa

Tarvitsen sut
mä tarvitsen sut
kun vaiti on pellon multa
Tarvitsen sut
mä tarvitsen sut
kun kelloista loppuu aika
ja ahtaana vyöryy ilma

Jos et sinä enää minua tahdo
olen piha ilman sadettajaa
Jos et sinä enää minua huoli
olen puu jonka salama nuoli
Jos et sinä enää minua tahdo
olen kylmä ja kivinen kaivo
Piha ilman sadettajaa
sitä minä olen jos sua en saa
Sitä minä olen jos sua en saa

Jos et sinä enää minua huoli
olen puu jonka salama nuoli
Palanut ja revitty maa
sitä minä olen jos sua en saa
Jos et sinä enää minua tahdo
olen kylmä ja kivinen kaivo
Piha ilman sadettajaa
sitä minä olen jos sua en saa