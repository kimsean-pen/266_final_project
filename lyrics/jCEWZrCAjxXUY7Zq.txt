Tylko u nas, tylko dziś
Na żywo demonstracja sił
I na bezbronnych gwałt
W kolorze o dolarze sny
Samolot o wieżowiec
Intifada i run na bank
Legalna kąpielowa sól
Ułani na pustyni
Umarł król, niech żyje król
Tylko u nas tylko dziś
Zapłonie tęcza, potem krzyż
Wybierz sobie marsz

Europie na odsiecz płyną tłumy złamanych serc
Kiedyś byłem uchodźcą, zapomniałem już o tym, że
Europie na odsiecz płyną tłumy złamanych serc
Ja usiądę wygodnie, schowam się za niebieskim szkłem

Konkurs na największy czołg
Zielony lud, ale nie ufo
Strzały zamiast braw
Do nieba zaciśnięta pięść
Unoszę, przerażony, że
Fryzurę zniszczy deszcz

Europie na odsiecz płyną tłumy złamanych serc
Kiedyś byłem uchodźcą, zapomniałem już o tym, że
Europie na odsiecz płyną tłumy złamanych serc
Ja usiądę wygodnie, schowam się za niebieskim szkłem

Gdybym miał anioła stróża
Może mam i może śpi
Pewnie bym słyszał jak przy stole
Nad gazetą ślęczy i
Niby do siebie, niby do mnie mówi
A w głosie słychać strach
"Znowu tych dzieci tak szkoda
Znowu tych dzieci tak szkoda"