Regn
Smyger ner och viskar nya språk
mot fönstren
är årstider ett minne blott
spår av inlandsisarna

Marken ligger uppskrapad
bereder plats för motorvägarna
Bered en väg
för nya ägare

Tror du att det finns något okänt där ute
som mirakulöst förblev oupptäckt
Något som gömmer sig i djupen
som bidar sin tid
och drömmer om petroleum och kristaller
som drömmer om fossil och döda koraller
som drömmer om strålskadade atoller
i natt

Säg
det där du alltid ville ha sagt
till mig
Våra barn ska svepa filtarna
över våra huvuden
Ridån går ner och ljusen släcks
och kvar finns bara sägner
om motorvägarna
bered en väg
för nya ägare

Tror du att det finns något okänt där ute
En urtidsgud som inte ville bli väckt
Något som gömmer sig i djupen
som bidar sin tid
och drömmer om petroleum och tungmetaller
drömmer om fossil och döda koraller
drömmer om strålskadade atoller
i natt

Tror du att det finns nåt okänt där ute
som mirakulöst förblev oupptäckt
Något som sover där i djupen
som bidar sin tid
och drömmer om petroleum och kristaller
som drömmer om fossil och döda koraller
som drömmer om strålskadade atoller
i natt