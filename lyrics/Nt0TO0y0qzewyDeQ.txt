X! Ljóðið er dautt listform og vitið uppurið.
Orðið er jarðsungið við stynjan hórkarla, mógúla og svikahrappa.
Það kostar milljarð að fá krabbamein og líftóruna að losna við það.

Þú horfðir á mig deyja.

Þornaðir ávextir glataðra væntinga halda skrílnum í algleymingi.
Gjaldþrot hins andlega mergsýgur framtakið og kæfir það í biturleika.
Saltinu úr grautnum er stráð í sárið og ég veslast upp og skrælna.

Þú horfðir á mig deyja.
Óþrjótandi gengisfallið ámáttkast í
óbilandi meðalmennsku meðalmannapans.
Lygarnar eru sem hnífur í blæðandi síðu aumingjans.
Hann krýpur á hnjánum. Holskeflan er gröf.
Saltinu úr grautnum er stráð í sárið og ég veslast upp og skrælna.
Dreyri vellur – hann fellur í valinn.

Þú horfðir á mig deyja.