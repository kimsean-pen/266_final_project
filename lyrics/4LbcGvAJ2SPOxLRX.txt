Kendimi bildim bileli yollarda tükettim koskoca bir ömrü
Bir uçtan bir uca gezdim şu fâni Dünya'yı
Okumuşu, cahili, yoksul, zengini hiç farkı yok hepsi aynı
Sonunda ben de anladım hanyayı Konya'yı

Sanki insanlık pazara çıkmış, ekmek aslanın ağzında
"Bir sıcak çorba içer misin?" diyen yok
Dört duvarı ören kapısını kapatıp içerden kilitlemiş kapıyı
"Bir döşek de sana serelim, buyur." diyen yok

Tek bir soru: "Hemşerim memleket nire?"
Bu Dünya benim memleket
Hayır anlamadın, hemşerim esas memleket nire?
Bu Dünya benim memleket (Tövbe, tövbe, tövbe)

Kardeşlik ve eşitlik üstüne uzun uzun nutuklar çekip
"Niye senin derin benden daha koyu?" diyen çok
Kaşının altında gözün var diye silahlanıp ölüme koşarken
"Kalan dul ve yetim ne yer, ne içer?" soran yok

Gaye garibim bulamadı çözümü, oturdu etti bunca sözü
"Gelin hep beraber anlaşalım." diyen yok
Zaten paramparça bölünmüş ve yaşanmaz olmuş Dünyamız.
Daha fazla kesip bölmeye hiç gerek yok.

Tek bir soru: "Hemşerim memleket nire?"
Bu Dünya benim memleket
Hayır anlamadın, hemşerim esas memleket nire?
Dedim ya yahu:
Bu Dünya benim memleket (Tövbe, tövbe, tövbe)