Pamiętam jak mówili na mnie
Z nim będzie trudno, bo to zbój
I zawsze gdzieś w ostatniej ławce,
Odpływałem
Wróżyli mi, że skończę marnie
Patrz, jaki wtedy mieli dar
Choć nie dmuchali w moje żagle
Odpłynąłem

Hej wy
Czy jeszcze pamiętacie
Podmiejski park
Jak tamte miejsca były nasze
Jak u stóp mieliśmy cały świat

Hej wy
Co na mnie tak patrzycie
To nadal ja
Jak wtedy stoję przy tablicy
I nie jestem pewien cały czas

Ostatnio wstać mi coraz trudniej
Za długa noc za krótki dzień
A każdy miesiąc jest jak grudzień
Przez żaluzje
Już nie wypada mi być smutnym
Zamawiam blisko
Wszystko mam
Nocna Warszawa i skutki
Już nie czekam

Hej wy
Co na mnie tak patrzycie
To nadal ja
Jak wtedy stoję przy tablicy
I nie jestem pewien cały czas

Hej wy
Czy jeszcze tam jesteście?
To nadal ja
Co się podziało
W smutnym mieście, że milczycie wszyscy tyle lat

I po co wszystko tobą pachnie
Skoro tak dawno jesteś gdzieś
Mówili mi, że będzie łatwiej
Minie z czasem