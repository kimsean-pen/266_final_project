Znikałaś gdzieś w domu nad Wisłą
pamiętam to tak dokładnie
twoich czarnych oczu bliskość
wciąż kocham cię jak Irlandię

a ty się temu nie dziwisz
wiesz dobrze jak było by dalej
jak byśmy byli szczęśliwi
gdybym nie kochał cię wcale

przed szczęściem żywić obawę
z nadzieją że mi ją skradniesz
wlokę ten ból przez Włocławek
kochając cię jak Irlandię

a ty się temu nie dziwisz...

gdzieś na ulicy Fabrycznej
spotkać się nam wypadnie
lecz takie są widać wytyczne
by kochać cię jak Irlandię

a ty się temu nie dziwisz...

czy mi to kiedyś wybaczysz
działałem tak nieporadnie
czy to dla ciebie coś znaczy
że kocham cię jak Irlandię