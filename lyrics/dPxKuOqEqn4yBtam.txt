Jag sitter och skakar
Glädje och förtvivlan blandat
likt vatten med den sötaste saft
Strypgreppet som livet håller om min hals
är för en stund släppt och jag kan äntligen andas
För första gången på vad som känns
som en evighet så känner jag mig glad
Tyngd men samtidigt lättad

Jag darrar av eufori som sliter och river i mig,
vill dra mig bort härifrån till någon plats
där ljuset och skuggorna lever i samspel
och dansar livets vals med mig in i döden

Kom och dansa med mig, låt oss sjunga tillsammans
Skutta omkring i gläntorna skrattandes
och för en stund bara finnas till
För ingenting, just ingenting
Den totala avsaknaden
utav allt är just allt, just nu, just då
Alltid, aldrig